---
layout: post
title:  "Open Source Proje Geliştirme - Kübra Sönmez"
categories: ["Açık Kaynak"]
tags: ["Açık Kaynak", kubrasonmez]
redirect_from: "/assets/acik-kaynak/kubra-sonmez/Open_Source_Proje_Gelistirme-Kubra_Sonmez.pdf"
permalink: acik_kaynak_kubra_sonmez
---

[Pdf versiyon](/DogusTeknoloji.github.io/assets/acik-kaynak/kubra-sonmez/Open_Source_Proje_Gelistirme-Kubra_Sonmez.pdf)

<h1>Open Source Proje Geliştirme</h1>

<img src="/assets/acik-kaynak/kubra-sonmez/OpenSource_Title.png" alt="OpenSource" width="1000"/>

Son zamanlarda Doğuş Teknoloji’de de gündemde olan Open Source yazılımların ne
olduğundan kısaca bahsedecek olursam; Open Source projeler kaynak kodlarının herkesin
görebileceği, inceleyebileceği ve kullanabileceği yazılımlardır. Bu yazılımların en önemli özelliği
kullanıcıya yazılımı değiştirme özgürlüğü sağlamasıdır. Bu özelliği ile kullanıcıya önemli bir
katkıda bulunmuştur.

Open Source yazılım dünyası, yeni iş modelleri ve yazılım üretme biçimini sunmaktadır.
Dünyanın birçok yerinden yazılımcılar tarafından imece yöntemi ile endüstri standartlarında
geliştirilen açık kaynak kodlu yazılımlar, insanlığın ortak malıdır.

Bu yazımda genel olarak Open Source yaklaşımı nasıl ortaya çıktı, kattıkları neler, dünya ve
Türkiye’deki durumundan ve son olarak Doğuş Teknoloji’de Open Source’un uygulanabilecek
alanlarından bahsedeceğim.

<h2> Open Source Proje Geliştirmenin Tarihçesi</h2>

Açık kaynak kod proje geliştirmeye benzer yaklaşımlar yazılımdan önce de bulunmaktaydı.
Örnek verecek olursam otomobil üretiminin ilk yıllarında, iki devirli benzin motoru patentine
sahip George B. Selden. araba üretimine kalkışanlara zorluklar çıkartabiliyordu. Henry Ford'un
mahkemede kazanmasıyla bu durumun önüne geçilmiş oldu ve yeni kurulan Motorlu araç
üreticiler birliği, birçok yönlü paylaşım antlaşması ile icatların ücretsiz paylaşımını sağladı.
Ford'un 92, diğerlerinin 515 patenti bütün üyeler tarafından ücretsiz, mahkemesiz
paylaşılıyordu.

Açık kaynak kodlu yazılımlar ise üzerinde yapılan çalışmaların 1960’larda ABD’nin
Massachusetts Teknoloji Enstitüsü, Stanford, Kaliforniya Üniversitesi, Carnigie Mellon gibi
önde gelen araştırma üniversitelerinin ve bilgisayar yapay zeka laboratuvarında atıldığı kabul
edilmektedir.

Microsoft’un web tarayıcısı Internet Explorer karşısında önemli ölçüde pazar payı kaybeden
Netscape şirketi, pazarda kaybettiği üstün konumunu tekrar kazanmak adına 1998 yılında web
tarayıcısının kaynak kodlarını ücretsiz olarak kamuya açmıştır.


Günümüzde Mozilla Vakfı tarafından açık kaynak kodlu yazılımlar ile sürdürülen projelerden
dünyanın en çok kullanılan web tarayıcılarından biri olan Firefox ile daha birçok önemli yazılımı
geliştirmeyi sürdürmektedir.

<h2> Gücü ve Yaygınlaşmasının Nedenleri</h2>

Açık kaynak, adından da anlaşılacağı üzere, açık bir işbirliğine girerek teknoloji yaratmak
anlamına gelir. Kendim bir tanım yapacak olursam; açıklık, kodu görebilme, başkalarıyla fikir
paylaşıp yeni bilgiler öğrenebilme, soru sorup çözüm önerilerinde bulunabilme, kısacası bir
yapının içinde birlikte çalışarak daha hızlı inovasyon yapmak ve ilerlemek demek.

Problemlere çözüm bulmak için kod yazan ve paylaşan birçok insanın bir araya gelerek çalıştığı
açık kaynak, çoğulcu ve katılımcı bir işleyişi temel alıyor. Bu kodlar, herkese açık bir alanda
kolayca ulaşılacak bir yerde bulunuyor; böylece her dileyen, yazılımlara erişip kullanabiliyor.
Herkesin inceleyip değiştirebileceği ve zenginleştirebileceği kaynak kodları, bilginin de
sorunsuz ve özgürce dolaştırılmasını sağlıyor.

Open Source, ortak hedefler etrafında topluluklar halinde işbirliği yaparsak, o ünlü ifadede
olduğu gibi, bir bütün olarak parçalarımızdan daha büyük olabiliriz demek.

Open Source kodlu yazılımlar tasarruf ve güvenlikle birlikte bir ülke ekonomisi için çok
önemlidir. Open Source ortamları, teknoloji üretebilecek yazılım mühendisleri yetiştirmenin
etkin yollarından biridir. Bu konuya daha fazla yorum katacak olursak:

_Markalı yazılımlardan daha güvenilir ve emniyetlidir._ Open Source yazılımını herkes izleyip
değişiklik yapabiliyor böylece programı ilk yazan kişi/kişilerin gözünden kaçan hata ya da
atlamaları tespit edip düzeltebiliyor. Ayrıca, bir Open Source yazılımı üzerinde sayısız
programcı çalışabildiği için, o yazılımı çok kısa bir sürede onarabiliyor, güncelleyebiliyor ve bir
ileri seviye geçirebiliyorlar.

_Daha fazla kontrol imkanı sağlıyor._ Kodları incelenebiliyor, istenilmeyen bir özelliği varsa onu
kaldırabiliyor, beğenilmeyen kısımlar değiştirilebiliyor.

_Fikir, deneyim paylaşımını kolaylaştırır._ Özgür bilgi alışverişi, insanların hem birbirine yeni
şeyler öğretebildiği hem de mevcut fikirler yardımıyla yeni fikirler yaratmasını kolaylaştıran bir
ortam oluşturuyor. Herkesin inceleyip değiştirebileceği ve zenginleştirebileceği kaynak kodları,
bilginin de sorunsuz ve özgürce dolaştırılmasını sağlıyor.

_Problemlere hızlı çözüm sunar._ Problemlere çözüm bulmak için kod yazan ve paylaşan birçok
insanın bir araya gelerek çalıştığı açık kaynak, çoğulcu ve katılımcı bir işleyişi temel alıyor. Bu
kodlar, herkese açık bir alanda kolayca ulaşılacak bir yerde bulunuyor; böylece her dileyen,
yazılımlara erişip kullanabiliyor.

_İşbirliğini arttırır._ Bir kişinin tek başına çözemeyeceği problemler, Open Source ortamlar
sayesinde işbirliğiyle kolayca aşılabiliyor.

_Uygulamalı öğrenmeyi sağlar._ Açık kaynak kod ortamlarda özgürce denemeler yapılarak
problemlere farklı bakış açılarından yaklaşılabilir, yeni yerlerde yeni cevaplar bulunabilir.


_Ortak amaçta birleştirir._ Open Source yazılımlar sayesinde, ortak hedefler doğrultusunda
topluluklar halinde işbirliği yapılabilir.

<h2>Nasıl iyi bir “Open Source Citizen” oluruz?</h2>

Open Source projelere destek olmak, bir yazılımcının kendini geliştirmesi, kariyerinde
ilerlemesi ve daha da önemlisi başkalarına yardımcı olabilmesi ve topluluğa katkı sağlaması
açısından gerçekten çok önemli. Bununla birlikte onlarca insanla iletişim kurmak gerçekten
heyecan verici.

Tabii bütün bunları başarılı bir şekilde yapmak için yani iyi bir Open Source Citizen olmak için
birtakım kriterler mevcut. Aşağıda iyi bir Open Source Citizen nasıl olunur sorusuna ayrıntılı bir
cevap bulmaya çalıştım :

**Yeteneklerini sürekli olarak geliştir :**

Open Source dünyasında öncü olabilmek için sürekli olarak teknolojik gelişimleri takip etmek
çok önemli. Bununla birlikte var olan Open Source projelerdeki hataların giderilmesi kullanımın
yaygınlaşması için yeni özelliklerin düşünülmesi ve kişinin kendisini bu yönde geliştirmesi iyi
bir Open Source Citizen olmak için önde gelen özelliklerdendir.

**Benzer ilgilere sahip bağlantılarını arttır :**

Herkesin bir uzmanlık alanı vardır. Bu bağlamda kişinin bağlantılarını arttırması open source
dünyasında birçok kişiyle işbirliği yaparak daha güzel işler çıkarmasını sağlar.

**Kod yazmadan da katkı da bulun :**

Open Source projelerinin kod dışında da pek çok ihtiyacı var. Dokümantasyon bunlardan biri.
Kaliteli bir README ve API dokümantasyonu projenin başkaları tarafından kullanılmasını
kolaylaştıracağından projelere bu yönde katkılarda bulunulabilir.

İyi bir Open Source Citizen açık olan issue’lara yorum yazabilir, projeyi test ederek, hatalı
çalıştığını düşündüğü yerler için yeni issue’lar açabilir. Bu da en az yazılım geliştirme kadar her
Open Source projenin ihtiyacıdır.

**Farklı fikirlere zaman ayır :**

İlk başlarda proje topluluğu tarafından eleştiri alınabilir; yazılan kod sorgulanabilir ve
reddedilebilir. Bu aşamada başkalarının fikirlerini anlamaya zaman ayırmak oldukça önemli.

<h2>Open Source Lisanslama Seçenekleri</h2>

Açık kaynak lisansları özel izin istemeksizin bir projeye katkıda bulunmayı kolaylaştıran
yetkilerdir. Yazılan yazılımın kolayca paylaşılmasını ve ortadaki bürokratik engellerin
kalkmasını sağlar. Ayrıca paylaşılan yazılımın yazarını koruyarak yazarın yaptığı katkıların
unutulmamasını sağlar.

Kullanılan iki çeşit yazılım lisansı vardır:

**Copyleft Lisansı**


Copyleft yazılım lisanslamasında aynı açık kaynak kod projesinden alınan dağıtılmış,
geliştirilmiş kopyalar aynı lisans altında sunulur.

En çok kullanılanları:

- GNU General Public License (GPL)
- GNU Affero Public License (AGPL)

**Non-Copyleft Lisansı**

Non-copyleft lisanslaması aynı açık kaynak kod projesinden kopyalanmış veya geliştirilmiş
çalışmaların farklı lisans altında sunulmasına izin verir.

En çok kullanılanları:

- Apache License Version 2.
- BSD license
- MIT license

Aşağıda kısaca GNU , MIT, Apache lisanslarından bahsedecek olursam:

**GNU License**

- Kopyalayabilirsiniz.
- Dağıtabilirsiniz.
- İstediğiniz değişiklikleri yapabilirsiniz.
- Yazılımın her yeni versiyonu bu lisansı kullanmak zorundadır.

**MIT License**

- Yazılımı dağıtabilirsiniz.
- Yazılımı satabilirsiniz ve kaynak kodunu sağlamak zorunda değilsiniz.
- Kaynak kodunu alan herkes değiştirebilir, yeni versiyonlarını yayınlayabilir.
- Ticari olarak kullanabilirsiniz.

**Apache License**

- Tüm kopyaları, değiştirilmiş veya değiştirilmemiş, lisansın bir kopyası eşliğinde
    dağıtılabilir yada kullanılabilir.
- Bütün değişiklikler, değiştirilmiş olarak işaretlenmelidir.
- Ticari olarak kullanabilirsiniz.

Lisanslamak için yapmanız gereken lisansınızın tam kopyasını projenizin içine LICENCE adlı bir
dosyaya koymaktır. Bunu haricinde yazılan her dosyanın başına lisans bilgisini koymak
faydalıdır.

<h2>Open Source Projelere Hizmet Veren Servisler</h2>

Open Source proje geliştirebilmek için sürüm takibi, dağıtık geliştirme, hata takibi ve
raporlama sistemi, dokümantasyon, ana geliştiricilerin fiziksel uzaklıklarından kaynaklı iletişim


sorunu, kullanıcıyı haberdar etme, geri bildirim ve yorum alma sorunu gibi ihtiyaçlardan dolayı
birçok servise ihtiyaç bulunmaktadır.

Bütün bu ihtiyaçlara cevap üreten açık kaynak kodlu yüksek kaliteli yazılımlar mevcuttur:

Yukarda bahsettiğim ihtiyaçları karşılayabilecek, en yaygın olarak kullanılan araçlar olan
GitHub ve GitLab’ten bahsetmek isterim.

GitHub olsun GitLab olsun, ikisi de .git ile entegre olmuş online depolardır. .git sistemine
kurduğunuz proje dizinini, bu depolardan alacağınız referans remote adresleriyle entegre
ettiğinizde, projenizi online ortama taşımış olursunuz. Projelerinizi public yani herkese açık
olarak yayınlayabilirsiniz. Böylelikle bilişim dünyasından insanlar, projelerinizi görüp size
destek verebilirler. Ya da size tavsiyelerde bulunabilirler.

Mesela siz bir yazılım projesi yazdınız ve bu projenizi internete yükleyip kullanmak, geliştirmek
istiyorsunuz. Yani Open Source olarak herkese açıyor, public bir şekilde yayınlıyorsunuz. Bu tür
bir kullanımda, açık kaynak kod olarak kullanıldığında GitHub da GitLab da ücretsizdir.

<h2>Dünyadaki Güncel Uygulamalar</h2>

Son yıllarda büyük bir hız kazanan açık kaynak proje geliştirme tüm dünyada etkisini
göstermektedir. Hatta makine öğrenme teknolojisinin tümünü açık kaynakla geliştiren Google
ya da yapay zekanın açık kaynağı temel alacağı üzerine bahse giren Elon Musk gibi vizyoner
isimler de artık açık kaynak dünyasına katkıda sağlayan isimlerden. AWS, Netflix, Facebook ve
benzeri pek çok yapı gücünü açık kaynaktan alıyor.

Hatta, 10 yıl önce açık kaynak kodu kavramına ateş püsküren Microsoft bile artık çok sayıda
ürününü açık kaynak koduyla geliştirmek üzere harekete geçmiş durumda.

<img src="/assets/acik-kaynak/kubra-sonmez/OpenSource_Microsoft.png" alt="OpenSource" width="1000"/>

Almanya, İspanya, Meksika, Brezilya, Çin, Kore, Hindistan gibi birçok ülke, kamu kurumlarında
açık kaynak kodlu yazılımlarının kullanımını benimsemiş ve bilgi toplumu stratejilerin bir
parçası durumunda.


Avrupa Birliği, UNESCO, Dünya Bankası gibi kuruluşlar güvenlik ve tasarruf gibi gerekçelerle
açık kaynak yazılımlarını önermektedir. Dünya üzerindeki hemen her ülke kendi
gereksinimlerine göre açık kaynak kodlu bir Linux dağıtımı geliştirmiştir.

Her geçen gün gelişen ve olgunlaşan açık kaynak kodlu yazılımlar ticari ürünlere karşı kendi
ekonomilerini oluşturarak pazardaki paylarını sürekli arttırıyorlar. Buna en çarpıcı örnek olarak
açık kaynak kodlu işletim sistemi Linux'u verebiliriz.

<h2>Türkiye’de ve Dünya’da Open Source Ne Durumda</h2>

Türkiye'de açık kaynak kod yazılım kullanımını teşvikiyle ilgili düzenlemeler olmamasına karşın,
kamuda birçok açık kaynak kodlu yazılım kullanılmaktadır. Kamuda genel olarak sunucu
sistemlerinde Linux işletim sistemi kullanıldığı gibi son zamanlarda masaüstü uygulamalarda
da açık kaynak kodlu yazılımlar kullanılmaktadır.

Açık kaynak kod kullanan kamu kurumlarından bahsedecek olursak;

- Sağlık Bakanlığı
- İçişleri Bakanlığı
- Milli Eğitim Bakanlığı
- Yargıtay
- Merkez Bankası
- TÜBİTAK
- ULAKBİM

Üniversitelerde de açık kaynak kod kullanımı oldukça yaygındır ve birçok üniversite kullanıldığı
bilinmektedir. Bunlardan Türkiye’nin önde gelen üniversitelerinden Galatasaray Üniversitesi,
ODTÜ, İTÜ, Boğaziçi Üniversitesi açık kaynak kodlu yazılımlar kullanmaktadırlar.

Türkiye'de açık kaynak kod topluluğu bulunmaktadır. TÜBİTAK'ın girişimi ile bu yönde
ULUDAĞ: Ulusal Dağıtım Projesi başlatılmıştır ve bir Linux dağıtımı olan Pardus Ulusal İşletim
Sistemi ortaya çıkmıştır. Açık kaynak kod topluluğu; Turkuaz, Gelecek Linux, İstanbulx, Boreas,
Turkix gibi dağıtımlar ve başka açık kaynak kodlu uygulamalar geliştirilmektedir ve açık kaynak
firmaları kurmak için girişimlerde bulunmaktadır.

Onuncu kalkınma planında, açık kaynak kodlu yazılımlar; büyük veri, bulut bilişim, yeşil bilişim,
mobil platform, nesnelerin interneti gibi ürün, hizmet ve yönelimler değerlendirilerek kamu
için uygun olabilecek çözümlerin kullanılacağı geçmektedir.

Türkiye’de Doğuş teknoloji gibi birçok kurumsal firma yavaş yavaş sistemlerini Open Source
yazılımlar kullanacak şekilde değiştirmeye başladı. Bu da Türkiye’nin Open Source dünyasına
güzel katkılarda bulunacağının bir göstergesi.

Network World tarafından; dünyadaki ülkelerin açık kaynak kodlu yazılımlar için aldığı yasal
kararlar dikkate alınarak yapılmış ve değerlendirmeler sonucu ülkeleri belirli kategorilerde
gruplanmasını sağlayan bir çalışma yapılmıştır. Türkiye Rusya ve Brezilya ile aynı kategoride
yer alıyor. Yani kamuya “bu tür yazılımları dikkate alın” denen kategorideyiz.


<h2>Doğuş Teknoloji’de Uygulanabilecek Alan, Proje ve Potansiyel Faydaları</h2>

Yazılım sektöründeki son gelişmeler, büyük firmaların bu yöndeki atılımları göz önüne
alındığında Doğuş Teknolojide açık kaynak kodlu yazılımların kullanımı arttırılmasının şirkete
iyi yönde birçok katkısının olacağına kesin gözüyle bakabiliriz.

Open Source yazılımların ücretsiz olması, bu yazılımlar için herhangi herhangi bir lisans
ücretinin ödenmemesi şirket ekonomisine oldukça büyük katkı sağlayacağını düşünüyorum.
Şu anda kullanılan birçok yazılımın lisans ücretleri şirket için büyük giderlerin oluşmasına
neden olmaktadır.

Doğuş Teknoloji bünyesinde ağırlıklı olarak Microsoft yazılımları kullanılmaktadır. Aslında bu
yazılımların sağladıklarını Open Source yazılımlar kullanarak da elde edebiliriz. Veritabanı,
geliştirme ortamları, modelleme tool’ları, programlama dilleri, sunucu yazılımları, metin
editörleri, versiyon kontrol araçları gibi yazılım geliştirmenin her aşamasında
kullanabileceğimiz Open Source ürünlerden faydalanabiliriz.

Bu yazılımlardan bazıları şunlardır; Linux , Open Office , GNU , Debian , Ubuntu , Open SUSE...

Veritabanları ; Bir çok NoSql veritabanı , MySQL , PostgreSQL

Bütünleşik geliştirme ortamları (IDE) ; Anjuta DevStudio , Dev-C++ , Code::Blocks , Eclipse ,
KDevelop , NetBeans

Modelleme ; ArgoUML , StarUML

Programlama dilleri ; Java , Perl , PHP , Python , Ruby

Sunucu yazılımları ; Apache HTTP Server , Apache Tomcat , EasyPHP , XAMPP

Metin editörleri ; jEdit , Notepad++ , Emacs

Versiyon kontrol ; Bazaar , Git , TortoiseSVN

Open Source yazılımların Doğuş Teknolojide yaygınlaştırılmasının şirket ekonomisine katkısına
ek olarak çalışanlarının da bu konuda bilinçli olmasını, deneyim kazanmasını sağlamak ve Open
Source dünyasında yapılan işlerde söz sahibi olmak, şirketin bilinirliğinin artması açısından da
çok önemli bir adım olacaktır.

Açık kaynak kodlu yazılımların şirket içinde kullanılmasının en büyük avantajlarından biri
bizlere yazılımı değiştirme ve geliştirebilme imkanı tanımasıdır. Bu da kullandığımız yazılımın
özelliklerinin şirket özelinde değiştirebilme özgürlüğünü bize sağlamaktadır. Böylece hem
şirket içerisinde kendi isteklerimiz doğrultusunda uygulamanın evrilmesine hem de
geliştirmesini dış bir firmaya yaptırma maliyetinden kurtulmamızı sağlayacaktır.

Şirket olarak projelere hızlı adapte olmak, müşteri taleplerini kaliteli ve kısa sürede
tamamlamak için çaba göstermekteyiz. Bu aşamada Open Source yazılımların esnek bir yapıya
sahip olması bize büyük avantajlar sağlayacaktır.


Şirket olarak güvenliğe çok önem veriyoruz ve bu yönde kullandığımız yazılımların,
geliştirdiğimiz yazılımların ne kadar güvenli olduğuyla alakalı sürekli olarak eğitimler ve
bilinçlendirme etkinliklerine katılmaktayız. Şirketin bu konuda çok özenli olması da Open
Source yazılımları tercih etme sebeplerimizi güçlendirmektedir. Open Source projelerin
herkese açık olması kodu yazan kişilerin güvenlik açısından daha özenli olmasını sağlamıştır,
böylece yapılan araştırmalara göre Open Source yazılımların diğerlerine göre daha güvenli
olduğu gerçeği ortaya çıkmıştır. Güvenlikle ilgili bir diğer ekleyeceğim avantaj ise sistem
çalışırken arka planda kullanıcıdan gizli işlemlerin gerçekleşmemesidir, yani Open Source
yazılımların şeffaf olmasıdır.

Güvenli, kaliteli ürünler elde edebilmek bununla birlikte müşterinin taleplerini hızlı bir şekilde
gerçekleştirebilmek ve bütün bunlara ek olarak kullanılan teknolojiler için ödenen lisans
maliyetini en aza indirmek için Doğuş Teknoloji olarak Open Source yazılımlara daha çok
yönlenmeliyiz. Sadece hazır yazılımları kullanmak değil, Open Source dünyasında deneyim
kazanılması için de Open Source projeler geliştirme konusunda çalışanların bilinçlendirilmesi
gerektiğini düşünüyorum.


<h3>Referanslar</h3>

_10 advantages of open source for the enterprise_. (2017, Ağustos 17). opensource.com:
https://opensource.com/article/17/8/enterprise-open-source-advantages adresinden alındı

_A Brief History Of Open Source_. (2018, Haziran 2016). medium.com: https://medium.com/gitcoin/a-
brief-history-of-open-source-3928cb451767 adresinden alındı

_Dünyada ve Türkiye’de açık kaynak kodlu yazılım kullanımı ne durumda?_ (2016, Eylül 2). Webrazzi:
https://webrazzi.com/2016/09/02/dunyada-ve-turkiyede-acik-kaynak-kodlu-yazilim-
kullanimi-ne-durumda/ adresinden alındı

_How to be a good open-source citizen_. (2018, Nisan 12). GitHubGist:
https://gist.github.com/nolanlawson/d5334678848aaf11ba39 adresinden alındı

_Ten Popular Open Source Tools for Developers_. (2018, Mart 19). opensourceforu.com:
https://opensourceforu.com/2018/03/ten-popular-open-source-tools-for-developers/
adresinden alındı


